---
title: De Programmeursleerling
description: "De Programmeursleerling"
---

# De Programmeursleerling

> Leren programmeren in Python 3

In [Dodona](https://dodona-edu.github.io/nl/guides/getting-started/) vind je een **interactieve versie** van het boek [De Programmeursleerling](http://www.spronck.net/pythonbook/dutchindex.xhtml) van Pieter Spronck (Tilburg University). Dit boek is erop gericht om leerlingen uit het **secundair onderwijs** te leren programmeren in **Python 3**. We bieden zowel de [Nederlandstalige](https://dodona.ugent.be/nl/courses/293/) als [Engelstalige](https://dodona.ugent.be/nl/courses/293/) versie aan.

![De Programmeursleerling](./codersapprentice.png)

Voor je met de interactieve cursus aan de slag gaat, kan je best eerst [aanmelden op Dodona](../teachers/getting-started/#aanmelden). Door te registreren voor de cursus (dit is gratis) kan je verwerkte secties als gelezen markeren en kan je oplossingen indienen voor de programmeeroefeningen. Dodona zal onmiddellijk feedback geven op elke oplossing die je indient en je kan een [visuele debugger](http://www.pythontutor.com/) gebruiken om fouten in je code op te sporen. Zo kan je bij het verwerken van de leerstof ook je eigen voortgang opvolgen.

<iframe width="560" height="315" src="https://www.youtube.com/embed/CGdVEJk1Y9s" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

## Hoe gebruik ik de cursus met de leerlingen van mijn klas?

Wil je de cursus samen met een groep leerlingen gebruiken, dan raden we aan om er een eigen kopie van te maken. Dat kan eenvoudig via de optie *Deze cursus kopiëren* in het cursusmenu:

![Een cursus kopiëren in Dodona](./course-copy-nl.png)

Omdat je beheerder wordt van de gekopieerde cursus, kan je die zelf [inrichten](https://dodona-edu.github.io/nl/guides/getting-started/) naar de noden van je doelgroep:

- het leerpad van de cursus aanpassen
  - hoofdstukken, secties en oefeningen herschikken, toevoegen, weglaten of voorlopig verbergen
  - [eigen oefeningen](https://dodona-edu.github.io/nl/guides/new-exercise-repo/) toevoegen en delen met collega's
- [deadlines instellen](https://dodona-edu.github.io/nl/guides/getting-started/#een-cursus-opstellen)
- de [voortgang opvolgen](https://dodona-edu.github.io/nl/guides/getting-started/#je-cursus-gebruiken) van leerlingen opvolgen
- online toesten en examens organiseren
- opmerkingen geven op de ingediende oplossingen van je leerlingen
- collega's mee als cursusbeheerder aanduiden

## Waarom kan ik de cursus niet kopiëren?

Om zelf [cursussen aan te maken](https://dodona-edu.github.io/nl/guides/getting-started/#een-cursus-aanmaken) (vanaf nul of door een bestaande cursus te kopiëren) of om zelf [oefeningen op te stellen](https://dodona-edu.github.io/nl/guides/new-exercise-repo/) heb je specifieke rechten nodig op Dodona. Deze rechten worden niet standaard aan een account toegekend, maar lesgevers krijgen ze op eenvoudig verzoek via een mail naar <dodona@ugent.be> of via het [contactformulier](https://dodona.ugent.be/nl/contact). Team Dodona verwerkt alle aanvragen zo snel mogelijk.

Meer informatie om van start te gaan met Dodona kan je vinden in [deze handleiding](/nl/guides/teachers/getting-started).